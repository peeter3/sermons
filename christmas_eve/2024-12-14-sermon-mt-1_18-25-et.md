---
author: Peeter Pirn
date: December 14, 2024
title: JOOSEP, TAAVETI POEG, ÄRA KARDA MAARJAT, OMA NAIST, ENESE JUURDE VÕTTA.
occasion: Estonian Christmas service
readings:
  - Matt. 1:18-25
sermon_text: Matt. 1:18-25
bible_version: EP_1968
---

# JOOSEP, TAAVETI POEG, ÄRA KARDA MAARJAT, OMA NAIST, ENESE JUURDE VÕTTA.

Issandas armastatud õed ja vennad, armu, rahu ja jõulurõõmu teile meie Issandas Jeesuses Kristuses, meie Õnnistegijas! Joosep ja Maarja, nagu te mitu korda olete jõuluevangeeliumist kuulnud, on kihlatud. See on muidugi suur, suur samm naise ja mehe elus, et meie Jumala silmis saame olema üks liha, nii nagu Jumal abielu lõi Eedeni aias (1 Mo. 2:24). *\[Näide]*  Mul on ise unustamatu, kuidas Trina ja minu kihluse ajal olid rohkem kui pooled meie vanavanemad veel elus ja mu armas ämm korraldas omas kodus vägeva kihluse peo. Vanavanemad olid kohal, ja veel suurte naerunägudega—vanemad muidugi ka kohal ja peapiiskop ka. Pidu oli vägev ja Trinal ja minul muidugi suured ootused ja lootused. Pulmad olid meil ees.

Jõuluevangeeliumist kuuleme, et Maarjal ja Joosepil on ka pulmad ees, aga sellist kihluse pidu pole. Seda, et Maarja vanemaid pole nimetatud ja et Joosep juba hoolitseb Maarja eest tähendab arvatavasti seda, et Maarja vanemad on surnud—vanavanematest rääkimata. Aga Maarja mees Joosep on õiglane—seda kuuleme selgelt jõuluevangeeliumist. Nii et Joosep korraldab seda, mis vaja, et kihlused on korralikud ja Maarja eest hoolitsetakse ja pulmad tulevad.

Nüüd kuidagi on see asi nii juhtunud, et Maarja ootab juba last ja Joosepi ootus ja lootus—nii nagu ta võis ennast selle eest pingutada—Joosepi ootus ja lootus kaovad. Nüüd peab tema nõu kuidas Maarjat, oma kihlatud naist, salaja hüljata. Mure—on Piiblist selgelt tunda, et Joosepil on mure—mis nüüd saab? Paneme just selle koha peal tähele, Issandas armastatud õed ja vennad, paneme *hästi* tähele, et Jumal ise seda kõike korraldas ja nüüd vaatame, mis sellest *meile* saab! Jumal ise valis, kuidas Tema Poeg meile Õnnitegijaks sünniks ja millises olukorras. Jumal ise valis seda muret Joosepile.

Või parem on öelda, et Joosep valis ise seda mure endale sest ta ei pannud küllalt teravalt tähele, mida Jumal oli prohveti Jesaja suu kaudu juba ammu ette kuulutanud: **"'Ennäe, neitsi saab käima peale ning toob poja ilmale, ja temale peab pandama nimeks Immaanuel'**  (Js. 7:14) **, see on …: Jumal meiega."**

Ja neitsi Maarjat peame raudselt *kiitma*—temas pole kübetki karta—sest tema riskeerib oma tulevase abielu ootust ja lootust ingel Gaabrieli sõna peale: **"Vaata, siin on Issanda ümmardaja; mulle sündigu su sõna järgi!"**  (Lk 1:38b) Me peame Maarjat raudselt kiitma, mitte, et tema on meid kuidagi päästnud, aga et tema tegi palju paremini kui Eeva ammu Eedeni aias! Eeva Eedeni aias viskas Jumala Sõna minema ja tantsis mao sõna peale aga Maarja üldse mitte: Maarja pani Jumala Sõna teraselt tähele, kaalus seda oma tulevase õnne vastu ja jäi igal juhul Jumala Sõna juurde seisma. Selle eest me küll Maarjat kiidame, ja muidugi me ka imetleme, kes see Jõululaps tõesti on, kes Maarjas kasvab, kes on saadud Pühast Vaimust, ilmale tulnud neitsi Maarjast, et Ta Pontius Pilaatuse all kannataks ja meie patud ära kannaks. Maarja usu peale on temasse eostunud tõeline Jumal, kes on inimeseks saanud meid pattudest ja kuradi meelevallast päästma! Maarja Poeg on tema ja meie Õnnistegija, keda taevane Isa on meile andnud, et Ta meie patustele halastaks.
> *Üks laps on täna sündinud,* 
> *kui ammust ajast tõotatud.* 
> *See kaunis ilus lapsuke,* 
> *on teie rõõm ja kallis õnn.*
> *See on see Issand Jeesus Krist,* 
> *kes tahab aita hädalist.* 
> *See on see Õnnistegija,* 
> *kes teid võib patust lunasta.*

Joosepi õrn südameasi on ka meie õrnsaks südameasjaks saanud. Mis meie meelt heidame? Mis meie selle Jõululapsega teeme? Mis õnnetus on meie ette tulnud—ehk haigus ehk meelehärm? Maailm on ka veel hädas ja kust me siis abi võtame? Abi pole meil kuskilt *võtta* vaid see abi on meile jõululapse näol *antud*—see abi, mis sõimes puhkab—see abi, mis ema rinnal imeb. See kaunis ilus lapsuke on meie rõõm ja kallis õnn, kes tahab aita hädalist.

Tema aitab kui Ta meie eest kuradi vastu võitleb. Tema aitab kui Ta meie patud ära kannab. Ja Tema aitab meid ka igal ajal kui Ta meie südametes valitseb oma Sõna läbi.
> **Joosep, Taaveti poeg, ära karda Maarjat, oma naist, enese juurde võtta, sest mis temas on sündinud, on Pühast Vaimust. Ta toob ilmale poja ja sa pead temale nimeks panema Jeesus, sest tema päästab oma rahva nende pattudest!**

**Ja Jumala rahu, mis on ülem kõigest mõistusest, hoiab \[meie] südamed ja mõtted Kristuses Jeesuses** (Fil. 4:7). Aamen.

## Sermon theme
One carefully worded sentence (ALL CAPS) that will permeate every sentence of the sermon—creates mental matrix.
## Outline
### I.
#### A.
##### 1.
##### 2.
#### B.
### II.
## Notes